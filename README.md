# happy-pet
Ένα ολοκληρωμένο σύστημα για την φροντίδα των κατοικιδίων μας.Ένα ολοκληρωμένο σύστημα για την φροντίδα των κατοικιδίων μας.
# Πως επιλέξαμε το θέμα
Η συγκεκριμένη πρόταση, προέκυψε από την ανάμειξη δυο διαφορετικών αρχικών προτάσεων από τους μαθητές και τις μαθήτριες του Ομίλου μας.
- Αρχικά μέσα από μια δίωρη ιδεοθύελλα (brainstorming) [δημιουργήσαμε τον εννοιολογικό χάρτη](http://ppf.edu.gr/hackers/archives/153 "Εννοιολογικός χάρτης θεμάτων") με τα θέματα τα οποία μας απασχολούν.
- Στην [επόμενη συνάντηση μας](http://ppf.edu.gr/hackers/archives/247 "Συνάντηση μελέτης και προτάσεων"), αφού μελετήσαμε τον εννοιολογικό χάρτη και τις πληροφορίες που είχαμε συλλέξει για τα θέματα που είχαν αποτυπωθεί σε αυτόν, ξεκινήσαμε να γράφουμε [ιδέες και προτάσεις](http://ppf.edu.gr/hackers/archives/category/%CE%B9%CE%B4%CE%AD%CE%B5%CF%82-%CE%B3%CE%B9%CE%B1-%CE%BA%CE%B1%CF%84%CE%B1%CF%83%CE%BA%CE%B5%CF%85%CE%AD%CF%82 "ιδέες και προτάσεις").
- Η συγγραφή και ο σχολιασμός ιδεών και προτάσεων διήρκησε τρεις εβδομάδες. Δυο από τις πιο δημοφιλείς ιδέες ήταν η **[συσκευή εντοπισμού για σκύλους](http://ppf.edu.gr/hackers/archives/278 "συσκευή εντοπισμού για σκύλους")** και το **[αυτόματο σημείο σίτησης για αδέσποτα ζώα](http://ppf.edu.gr/hackers/archives/326 "αυτόματο σημείο σίτησης για αδέσποτα ζώα")**.
- Ύστερα από συζητήσεις που έγιναν είτε στην τάξη είτε διαδικτυακά μέσα από τα σχόλια, καταλήξαμε στην ιδέα να κατασκευάσουμε ένα ενιαίο σύστημα το οποίο θα ενσωματώνει τις δυο αρχικές ιδέες.
# Τι θέλουμε να πετύχουμε
Οι βασικές λειτουργίες που θέλουμε να έχει το σύστημα μας είναι οι εξής:
- Να μπορεί να αναγνωρίζει ποιο ζωάκι μας έρχεται κοντά στην συσκευή τροφοδοσίας και να του δίνει την κατάλληλη τροφή. Αν για παράδειγμα έχουμε δυο γάτες και έναν σκύλο, θα πρέπει να έχουμε δυο δοχεία τροφής και ανάλογα με το είδος τους ζώου που έρχεται κοντά να του δίνει την κατάλληλη τροφή.
- Να κρατάει στην μνήμη του πότε έδωσε τροφή τελευταία φορά για κάποιο ζωάκι, ώστε η επόμενη τροφοδοσία να γίνει μετά από κάποιες ώρες.
